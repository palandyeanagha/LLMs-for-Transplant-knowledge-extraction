Přehledový článek | Review article
Komplexní přístup k pacientům s hypertrofi ckou 
kardiomyopatií a indikace ke genetickému vyšetření
(Complex approach towards patients with hypertrophic cardiomyopathy 
and indications to genetic testing)
Jiří Bonaventuraa
, Alice Krebsováb, Veronika Zoubkovác
, Pavel Votýpkac
, 
Petra Peldovác
, Jana Petřkovád, Josef Kautznerb, Milan Macek Jr.c
, Josef Veselkaa
a
 Kardiologická klinika, 2. lékařská fakulta Univerzity Karlovy a Fakultní nemocnice v Motole, Praha
b Centrum dědičných kardiovaskulárních onemocnění, Klinika kardiologie, Institut klinické a experimentální medicíny, Praha
c
 Ústav biologie a lékařské genetiky, 2. lékařská fakulta Univerzity Karlovy a Fakultní nemocnice v Motole, Praha
d I. interní klinika – kardiologická, Ústav lékařské genetiky, Ústav patologické fyziologie, Lékařská fakulta Univerzity 
Palackého a Fakultní nemocnice Olomouc
Adresa pro korespondenci: MUDr. Jiří Bonaventura, Kardiologická klinika, 2. lékařská fakulta Univerzity Karlovy a Fakultní nemocnice v Motole, V Úvalu 84, 
150 06 Praha 5, e-mail: jiri.bonaventura@fnmotol.cz
DOI: 10.33678/cor.2020.023
Tento článek prosím citujte takto: Bonaventura J, Krebsová A, Zoubková V, et al. Komplexní přístup k pacientům s hypertrofickou kardiomyopatií a indikace ke genetickému vyšetření. 
Cor Vasa 2020;62:272–278.
INFORMACE O ČLÁNKU
Historie článku:
Vložen do systému: 20. 2. 2020
Přijat: 28. 3. 2020
Dostupný online: 26. 6. 2020 
SOUHRN
Hypertrofi cká kardiomyopatie (HKMP) je s předpokládanou prevalencí 1/500 až 1/200 obyvatel jedním z nej￾častějších geneticky podmíněných srdečních onemocnění. Pro HKMP je charakteristická výrazná fenotypová 
i genotypová heterogenita. Pacienti s HKMP by měli být komplexně a mutidisciplinárně vyšetřeni, aby nebyly 
přehlédnuty některé syndromické formy s možností individualizované terapie. 
Při molekulárně genetickém vyšetření současnými metodami včetně sekvenování nové generace (NGS) u velké 
části pacientů nezachytíme žádnou patogenní nebo pravděpodobně patogenní (P/LP) variantu. Bez ohledu 
na použitou metodu by měla molekulárně genetická analýza vždy zahrnovat nejčastější sarkomerické geny. 
Dostupnými metodami NGS přichází možnost vyšetření velkého množství genů, včetně celoexomového (WES) 
a celogenomového (WGS) vyšetření. Větší objem dat obvykle nezvyšuje pravděpodobnost záchytu P/LP mutací 
a vede k nárůstu nálezů variant nejasného významu (VUS), jejichž klinická relevance je diskutabilní.
Kaskádový rodinný screening je zásadní. Molekulárně genetické vyšetření je vhodné především tam, kde 
příbuzní mají zájem o přesnější určení rizika onemocnění a jejich následnou dispenzarizaci. Potvrzení pří￾tomnosti P/LP mutace však nutně nemusí znamenat rozvoj HKMP.
Komplexní přístup k pacientům s hypertrofi ckou kardiomyopatií vyžaduje úzkou mezioborovou spolupráci 
kardiologa, molekulárního genetika, klinického genetika, dětského kardiologa i jiných specializací. Nezbyt￾nou podmínkou genetického vyšetření a využití jeho výstupů v praxi je sledování v expertních centrech se 
zkušenostmi s molekulárně genetickým vyšetřováním a jeho klinickou interpretací.
© 2020, ČKS.
ABSTRACT
Hypertrophic cardiomyopathy (HCM) is one of the most frequent inherited cardiac disorders with an esti￾mated prevalence of 1 in 500 up to 1 in 200 individuals. The phenotypic heterogeneity of HCM corresponds 
with the marked heterogeneity in the underlying genotype. Multidisciplinary approach to HCM patients is 
needed and includes the collaboration of cardiologists with molecular genetics, clinical genetics, paediatric 
cardiologists and other specialists. 
Advances in contemporary DNA-sequencing methodology make gene-based diagnosis increasingly feasible 
in routine clinical practice. It allows rapid analysis of large multigene testing panels (e.g. cardiovascular gene 
panels, whole-exome sequencing [WES], and whole-genome sequencing [WGS]). Screening of large number 
of genes does not necessarily result in an identifi cation of pathogenic/likely pathogenic DNA variants (P/LP) 
and many genetic variants of uncertain signifi cance (VUS) are identifi ed. 
Genetic testing may lead to individualized therapy in some cases, but is mainly a useful tool for family cascade screen￾ing and assessing their risk for HCM. Nevertheless, documentation of P/LP variant in a relative does not necessarily 
lead to development of overt clinical disease due to variable penetrance and expressivity of DNA variants.
The complex interpretation of multidisciplinary fi ndings, genetic results, and family cascade screening be￾longs to tertiary referral centres with corresponding experience and availability of all subspecialties.
Klíčová slova:
Genetická konzultace 
Genetický syndrom 
Hypertrofi cká kardiomyopatie 
Kaskádový screening 
Molekulárně genetické vyšetření 
Patogenní DNA varianta
Keywords:
Cascade screening
Genetic consultation 
Genetic syndrome 
Hypertrophic cardiomyopathy 
Molecular genetic testing 
Pathogenic DNA variant
272_278_Prehledovy clanek_Bonaventura.indd 272 72_278_Prehledovy clanek_Bonaventura.indd 272 21/07/2020 10:43:52 1/07/2020 10:43:52

J. Bonaventura et al. 273
Úvod
Hypertrofi cká kardiomyopatie (HKMP) je dědičné one￾mocnění defi nované přítomností hypertrofi e levé komory 
(LK) při chybění hemodynamické příčiny, která by k dané 
hypertrofi i mohla vést.1,2 S předpokládanou prevalencí 
1/500 až 1/200 obyvatel se jedná o jedno z nejčastějších 
geneticky podmíněných srdečních onemocnění.3,4
Současná defi nice Evropské kardiologické společnosti 
(ESC) vymezuje různé formy HKMP. Rozlišuje familiární 
kardiomyopatie, tzv. klasické formy HKMP, podmíně￾né mutacemi v genech pro sarkomerické proteiny. Tyto 
formy jsou pravděpodobně nejčastější a vyznačují se vět￾šinou autosomálně dominantní dědičností s neúplnou 
penetrancí.5
 Nejčastěji detekovanou molekulární příči￾nou klasické HKMP jsou varianty DNA v genech MYH7, 
MYBPC3, TNNI3, TNNT2, TPM1, ACTC1, MYL2, MYL3.
1,6
Vzácněji se vyskytují kardiomyopatie vznikající v rámci 
systémových dědičných onemocnění. Mezi tato onemoc￾nění (dříve označovaná jako tzv. fenokopie) se řadí glyko￾genózy (např. Danonova choroba, defekt genu PRKAG2) 
nebo lyzosomální střádavá onemocnění (např. Fabryho 
choroba). U dětí se může jednat o např. mukopolysachari￾dózy a další vzácná metabolická onemocnění. Je třeba na 
ně pomýšlet při multiorgánových projevech (současné re￾nální selhání, jaterní selhání, intelektová nedostatečnost 
apod.). Rozpoznání této diagnózy představuje možnost 
individualizace péče o nemocného (např. enzymová sub￾stituční terapie u Fabryho choroby). 
I ve vyšším věku se může projevit srdeční transthyreti￾nová (TTR) amyloidóza, která je raritně způsobena dědič￾ným defektem genu pro TTR, ale mnohem častější je její 
nedědičná forma, jež se projevuje hlavně u mužů starších 
50 let. Správná diagnostika je zásadní s ohledem na nově 
zavedenou terapii.7
Mitochondriální formy hypertrofi cké kardiomyopatie 
se společnou přítomností diabetes mellitus 1. typu, malé 
postavy a nedoslýchavosti by neměly být přehlédnuty. 
Dále se HKMP může vyskytnout jako součást neuromu￾skulárního onemocnění v případě Friedreichovy ataxie, 
Emeryho–Dreifussovy myopatie nebo syndromů Noona￾nové a LEOPARD.
S postupujícím poznáním a genetickou diagnostikou 
se ukazuje, že v současné době rozeznávané formy kar￾diomyopatií (hypertrofi cká, restriktivní, dilatační, non-
-kompaktní či arytmogenní) se klinicky i molekulárně 
geneticky překrývají.8
 V postižených rodinách se mohou 
vyskytnout všechny její formy u jednotlivých nosičů iden￾tického genového defektu.9,10
Diagnostické postupy v případě podezření 
na dědičnou formu HKMP
Podrobná osobní a rodinná anamnéza
Pro diagnózu dědičné formy HKMP je zásadní získání 
detailní osobní a rodinné anamnézy. Je třeba se ptát na 
anamnézu náhlého předčasného úmrtí, předčasné moz￾kové příhody, srdečního selhání, nutnosti implantace 
kardiostimulátoru. V rámci možného multiorgánového 
postižení je vhodné získat informace o selhání ledvin, ja￾ter, specifi ckých očních onemocněních, nedoslýchavosti, 
předčasné demenci, kožních onemocněních. Je vhodné 
se cíleně vyptat na svalovou slabost, syndrom karpální￾ho tunelu nebo symptomy zúžení lumbálního kanálu, 
akroparestezie při teplotách či jiném stresu, přítomnost 
časného diabetu apod. Příklady některých častějších syn￾dromů jsou uvedeny v tabulce 1. Důležité anamnestické, 
klinické a laboratorní nálezy pak uvádíme v tabulkách 
2–5.
Kardiologické vyšetření
Kardiologické vyšetření musí zahrnovat klidové 12svodové 
EKG, echokardiografi i, případně magnetickou rezonanci. 
Magnetická rezonance může specifi cky určit pravděpodob￾nou diagnózu, může pomoci v určení rizika komorových 
arytmií při stanovení stupně a četnosti okrsků pozdního 
sycení gadoliniem. Specifi ckým scintigrafi ckým vyšetřením 
pomocí kyseliny difosfonopropanodikarboxylové znače￾ným 99mtechneciem (99mTc-DPD) lze diagnostikovat TTR 
amyloidózy,11 podrobnosti viz tabulky 2–5.
Laboratorní vyšetření
U pacientů je vhodné provést standardní biochemické 
vyšetření doplněné dle anamnestických dat či podezře￾ní na specifi ckou diagnózu také o vyšetření CK, aktivity 
galaktosidázy, hodnot železa, saturace transferinu, hod￾not feritinu, celkové bílkoviny, elektroforetické vyšetření. 
Specifi cké nálezy a jejich interpretace viz tabulku 5.
Multidisciplinární vyšetření
Součástí diagnostiky mohou být i další specifi cká oční, 
neurologická či hematoonkologická vyšetření, v případě 
nedoslýchavosti i ORL vyšetření11 (viz tabulku 2).
Tabulka 1 – Hypertrofi cká kardiomyopatie a syndromy
Originální název genového produktu Gen Asociovaná diagnóza Dědičnost
Gama-regulační podjednotka AMP-aktivované proteinkinázy PRKAG2 Wolffův–Parkinsonův–Whiteův syndrom AD
Lyzosomální membránový protein 2 LAMP2 Danonova choroba X-vázaná
Alfa-galaktosidáza A GLA Fabryho choroba X-vázaná
Transthyretin TTR Amyloidóza AD
Alfa-glukosidáza GAA Pompeho choroba AR
Protein tyrosinová fosfatáza, typ 11 PTPN11 Syndrom Noonanové, LEOPARD AD
Frataxin FXN Friedreichova ataxie AR
Four and half LIM domain 1 FHL1 Emeryho–Dreifussova myopatie X-vázaná
272_278_Prehledovy clanek_Bonaventura.indd 273 72_278_Prehledovy clanek_Bonaventura.indd 273 21/07/2020 10:43:52 1/07/2020 10:43:52

274 Komplexní přístup k pacientům s HKMP
Tabulka 2 – Možná diagnostická multiorgánová postižení11
Orgánové postižení Možná asociovaná diagnóza
Oči:
Cornea verticillata
Retinitis pigmentosa
Zakalení sklivce
Abnormality retiny a n. opticus
Fabryho choroba
Danonova choroba
TTR amyloidóza
Mitochondriální onemocnění
Intelektová nedostatečnost Danonova choroba, syndrom Noonanové, syndrom LEOPARD, mitochondriální 
onemocnění
Senzorineurální porucha sluchu Mitochondriální onemocnění, Fabryho nemoc, syndrom LEOPARD 
Ataxie, nejistota chůze Friedreichova ataxie
Parestezie, neuropatická bolest Fabryho choroba, amyloidóza
Syndrom karpálního tunelu (oboustranný) TTR amyloidóza
Svalová slabost PRKAG2, mitochondriální onemocnění, mutace FHL1
Ptóza víček Mitochondriální onemocnění, syndrom Noonanové, syndrom LEOPARD
Vitiligo/café au lait skvrny Syndrom LEOPARD
Angiokeratomy, hypohidróza Fabryho choroba
Cévní mozková příhoda ve věku pod 50 let Fabryho choroba, mitochondriální onemocnění
FHL1 – gen kódující „four and half LIM domain 1“ a způsobující formu Emeryho–Dreifussovy muskulární dystrofi e; LEOPARD – lentigines, 
EKG abnormality, hypertelorismus, abnormální genitálie, růstová retardace, stenóza plicnice, senzorineurální porucha sluchu; PRKAG2 – 
gama-regulační podjednotka AMP-aktivované proteinkinázy; TTR – transthyretin. 
Tabulka 3 – Možné diagnostické nálezy při EKG
EKG nález Možná asociovaná diagnóza
Krátký interval PR Danonova choroba, Fabryho choroba, Pompeho choroba, PRKAG2, mitochondriální onemocnění 
AV blokáda PRKAG2, Fabryho choroba, mitochondriální onemocnění 
Extrémně vysoká voltáž QRS Danonova choroba, Pompeho choroba
Nízká voltáž QRS Amyloidóza
Extrémní deviace osy doprava Syndrom Noonanové
AV – atrioventrikulární; EKG – elektrokardiogram; PRKAG2 – gama-regulační podjednotka AMP-aktivované proteinkinázy; TTR – transthyretin.
Tabulka 4 – Možné diagnostické nálezy při echokardiografi i
Echokardiografi cký nález Možná asociovaná diagnóza
Ztluštění chlopní a závěsného aparátu Fabryho choroba, amyloidóza
Zbytnění stěny pravé komory Amyloidóza, Fabryho choroba, syndrom Noonanové
Zbytnění mezisíňového septa Amyloidóza
Perikardiální výpotek Amyloidóza
Extrémní koncentrická hypertrofi e Danonova choroba, Pompeho choroba
Snížená systolická funkce levé komory Danonova choroba, Fabryho choroba, amyloidóza, PRKAG2, mitochondriální 
onemocnění, burnout/endstage hypertrofi cká kardiomyopatie, FHL1
Obstrukce výtokového traktu pravé komory Syndrom Noonanové, syndrom LEOPARD
FLH1 – gen kódující „four and half LIM domain 1“ a způsobující formu Emeryho–Dreifussovy muskulární dystrofi e; LEOPARD – lentigines, 
EKG abnormality, hypertelorismus, abnormální genitálie, růstová retardace, stenóza plicnice, senzorineurální porucha sluchu; PRKAG2 – 
gama-regulační podjednotka AMP-aktivované proteinkinázy; TTR – transthyretin
Kardiologický kaskádový rodinný screening
Často neúplné anamnestické informace pacienta mohou 
být doplněny v rámci obligatorního kaskádového rodinné￾ho screeningu, tedy kardiologického vyšetření prvostupňo￾vých příbuzných probanda (obr. 1). Proband obdrží na prv￾ním vyšetření informační dopis pro své příbuzné, kterým 
je motivuje ke screeningovému vyšetření.12 Vyšetření dětí 
je vhodné od šestého až desátého roku věku1
 a je nutné 
je vždy posuzovat individuálně v rámci multidisciplinárních 
konzilií. Rozsah této věkové hranice byl stanoven na zákla￾272_278_Prehledovy clanek_Bonaventura.indd 274 72_278_Prehledovy clanek_Bonaventura.indd 274 21/07/2020 10:43:52 1/07/2020 10:43:52

J. Bonaventura et al. 275
dě pediatrických studií, které ukázaly raritní výskyt závaž￾ných komplikací HKMP před nástupem puberty.13,14
Genetické vyšetření
Klinicko-genetická konzultace
Všichni pacienti s velmi pravděpodobně dědičnou formou 
hypertrofi cké kardiomyopatie by měli být referováni ke 
klinicko-genetické konzultaci. Podrobná rodinná ana￾mnéza a následně sestavený rodokmen pomohou odhalit 
pravděpodobný typ dědičnosti a z toho vyplývající rizika 
pro jejich prvostupňové příbuzné, a tím někdy i stanovit 
nejpravděpodobnější příčinu onemocnění.
Nemocní jsou podrobně seznámeni s možností mole￾kulárně genetického vyšetření, jeho formou a výstupy ve 
smyslu konkrétních dopadů na léčbu samotného pacienta 
či jeho příbuzných a také roli v primární prevenci one￾mocnění v rodině.
Molekulárně genetické vyšetření
Molekulárně genetickou analýzu HKMP, která je genetic￾ky velice heterogenní, umožnilo teprve zavedení metod 
sekvenování nové generace (NGS). Jedná se o vysokoka￾pacitní metody, které v porovnání s klasickou metodou 
sekvenování (Sangerova metoda) analyzují simultánně 
velké množství genů.
V současné době se v ČR vyšetřují základní kandidátní 
geny pro kardiovaskulární onemocnění a dle jednotlivých 
laboratoří jsou v České republice sestaveny „panely“ obsa￾hující 30–200 těchto genů. V panelech je možno se orien￾tovat dle aktualizované databáze OMIM15 nebo Orpha￾net,16 nicméně u většiny pacientů je dostačující vyšetření 
panelu základních sarkomerických genů (MYH7, MYBPC3, 
TNNI3, TNNT2, TPM1, ACTC1, MYL2, MYL3). Podle dopo￾ručených postupů Americké společnosti pro srdeční se￾lhání (Heart Failure Society of America, HFSA)8
 je vhodné 
panel rozšířit i o další geny (CSRP3, PLN, TTR, PRKAG2, 
LAMP2, GLA, FHL1), zejména pokud je klinické podezře￾Tabulka 5 – Možné diagnostické laboratorní nálezy
Laboratorní nález Možná asociovaná diagnóza
Zvýšená kreatinkináza (CK) Mitochondriální onemocnění, Danonova choroba, glykogenózy
Snížené renální funkce/proteinurie Fabryho choroba, amyloidóza
Zvýšené hodnoty transamináz Danonova choroba, mitochondriální onemocnění, glykogenóza
Laktátová acidóza Mitochondriální onemocnění
Myoglobinurie Mitochondriální onemocnění
Leukocytopenie Mitochondriální onemocnění
Abnormální elektroforéza Hematoonkologická onemocnění
Obr. 1 – Principy kaskádového rodinného screeningu.12 EKG – elektrokardiografi e; FU – „follow up“, sledování; TTE – transtorakální echo￾kardiografi e.
„Genetická stratifi kace“
Patologická mutace 
známa
Kompletní kardiologické 
vyšetření a pravidelný FU
Nabídka kardiologického 
screeningu dalším 
potomkům (kaskáda)
Stop FU
Genetický 
screening pro 
potomky nenabízet
Kompletní kardiologické 
vyšetření a pravidelný FU
Nabídka kardiologického 
screeningu dalším 
potomkům (kaskáda)
Pokračování FU do 60 
let (možnost pozdního 
rozvoje onemocnění)
Kardiologické screeningové vyšetření 
příbuzných (EKG, TTE aj.)
Patologická mutace 
neznáma/nevyšetřena
+ – Onemocnění přítomno Onemocnění nepřítomno
Prediktivní genetické testování 
u příbuzných prvního stupně
272_278_Prehledovy clanek_Bonaventura.indd 275 72_278_Prehledovy clanek_Bonaventura.indd 275 21/07/2020 10:43:52 1/07/2020 10:43:52

276 Komplexní přístup k pacientům s HKMP
ní na syndromickou formu HKMP (tabulka 1). V případě 
syndromů Noonanové či LEOPARD nesmíme zapomenout 
zahrnout geny způsobující tyto tzv. RASopatie (PTPN11, 
SOS1, RAF1, RIT1).
Pomocí NGS je možné vyšetřit exom, tzn. celou kódující 
část DNA (whole exome sequencing, WES), případně provést 
celogenomové sekvenování (whole genome sequencing, 
WGS), které může zachytit i příslušné modifi kující geny. 
Výsledkem NGS je produkce obrovského množství výstup￾ních dat s následnou potřebou data utřídit a bioinforma￾ticky analyzovat za použití mezinárodních databází variant 
(např. ClinVar, gnomAD). Větší počet vyšetřených genů čas￾to bohužel nepřináší lepší výtěžnost diagnostického pane￾lu, obvykle totiž vede k množství nalezených variant DNA, 
jejichž role pro vznik onemocnění není zatím objasněna 
(variants of uncertain signifi cance, VUS).17,18 V důsledku je 
multidisciplinární tým zatížen obtížně interpretovatelnými 
variantami, které mohou dokonce vyšetřované osoby nebo 
jejich rodiny psychicky stresovat, či dokonce iatrogenizovat. 
V roce 2015 byla publikována doporučení pro klasifi -
kaci genetických variant Americkou společností pro lékař￾skou genetiku a genomiku (American College of Medi￾cal Genetics and Genomics, ACMG),19 která dělí nalezené 
varianty do pěti následujících tříd: 1) benigní, 2) pravdě￾podobně benigní, 3) varianta nejasného významu (VUS), 
4) pravděpodobně patogenní (likely pathogenic, LP), 
5) patogenní (pathogenic, P). 
Pro interpretaci výsledků je ale právě možnost vyšet￾ření více rodinných příslušníků s formou kardiomyopatie 
zcela zásadní. Hledá se varianta, kterou postižení pří￾buzní sdílejí, nebo naopak nepostižení nemají. Čím více 
rodinných příslušníků je vyšetřeno, tím se zvyšuje validi￾ta molekulárně genetických výstupů a je možné potom 
nabídnout prediktivní testování příčinné varianty DNA 
u dětí či pro primární prevenci onemocnění využitím me￾tod preimplantančního testování embryí.
Indikace k molekulárně genetickému vyšetření
Molekulárně genetické vyšetření indikuje klinický gene￾tik a je smysluplné u pacientů s vysokým stupněm pode￾zření na genetickou příčinu HKMP, zejména pokud mají 
žijící příbuzné, kteří mají zájem se nechat vyšetřit. Základ￾ní pravidla jsou shrnuta v tabulce 6.
U pacientů s HKMP lze v průběhu gravidity využít me￾tod prenatálního testování, ale s přihlédnutím k neúpl￾né penetranci a variabilní expresivitě je umělé přeruše￾ní těhotenství medicínsky i eticky velmi problematické. 
Metodou volby je tedy preimplantační testování embryí 
v rámci asistované reprodukce, s transferem embrya bez 
P/LP mutace. Tato metoda nese taktéž mnoho nevýhod 
(zdravotní riziko pro ženu vzhledem k hormonální stimu￾laci, fi nanční zátěž pro rodinu, nevelká úspěšnost cyklu 
IVF). Vždy tedy záleží na rozhodnutí rodiny po poskytnutí 
komplexní reprodukční a klinicko-genetické konzulta￾ce. Nález P/LP u jinak zdravého embrya či plodu nemusí 
znamenat rozvoj onemocnění během života a i v případě 
rozvoje HKMP je klinický průběh variabilní a prognóza je 
u většiny pacientů příznivá.20
Přínos molekulárně genetického vyšetření obvykle 
nespočívá ve zpřesnění diagnostiky u probanda s HKMP 
(např. u atletického srdce či arteriální hypertenze). Ne￾gativní výsledek neznamená vyloučení diagnózy HKMP.
Genetické vyšetření post mortem
(molekulární pitva)
HKMP je u části pacientů spojena s vysokým rizikem vý￾znamných komorových arytmií až náhlou srdeční smr￾tí (NSS). Proto je třeba pomyslet na genetické vyšetření 
a kaskádový rodinný screening při pitevní diagnóze hy￾pertrofi cké kardiomyopatie. Zásadní je časné zajištění 
materiálu náhle zemřelého (krev, tkáň), z kterého je po￾tom po informování a souhlasu příbuzných možno pro￾vést i molekulárně genetické vyšetření.21
Diagnostická výtěžnost molekulárně 
genetického vyšetření
Diagnostická výtěžnost molekulárně genetického vy￾šetření (tj. záchyt P/LP mutace) je relativně nízká. Prav￾děpodobnost záchytu patogenní mutace je obecně vyš￾ší u mladších pacientů a pacientů s pozitivní rodinnou 
anamnézou, kde může dosahovat 50–60 %.1
 Výtěžnost 
lze odhadnout i dle vytvořeného skórovacího systému pro 
predikci pozitivity. Nejznámějším je tzv. Mayo HCM Ge￾notype Predictor Score (Mayo Score), který je založen na 
základních klinických a echokardiografi ckých paramet￾rech (tabulka 7).22 U pacientů s HKMP s onemocněním 
diagnostikovaným po 45. roce života se jasná příčinná 
varianta DNA identifi kuje pomocí současných metod ve 
30–40 % případů.5
Záchyt příčinných variant DNA je jistě nižší i zavede￾ním přísnějších klasifi kačních kritérií a souvisí s rostoucím 
poznáním genetických mechanismů dědičných onemoc￾nění.19,23,24 Vysoká senzitivita genetického testování s ná￾Tabulka 6 – Základní principy indikace a hodnocení molekulárně 
genetického vyšetření u pacientů s HKMP
• Jsou přítomny známky syndromické formy HKMP a je 
šance pro individualizaci léčby po genetické stratifi kaci 
(např. enzymová substituční terapie u Fabryho choroby, 
Danonova choroba s rizikem časného selhání levé komory 
apod.)
• Pacient má rodinu a rodinné příslušníky, kteří mají 
zájem o vyšetření, o stanovení jejich rizika onemocnění 
a následnou péči
• Pacient zvažuje narození potomka a má zájem 
o preimplantační diagnostiku, a tedy primární prevenci 
onemocnění
• Molekulárně genetické vyšetření nelze použít ke stanovení 
diagnózy HKMP
• Negativní výsledek molekulárně genetického vyšetření 
nevylučuje přítomnost dědičné formy HKMP
Tabulka 7 – Mayo HCM Genotype Predictor Score22
Klinický ukazatel Hodnota
Věk < 45 let 1
Tloušťka stěny levé komory ≥ 20 mm 1
Rodinná anamnéza HKMP 1
Rodinná anamnéza náhlé srdeční smrti 1
Reversní (katenoidní) tvar mezikomorového septa 1
Arteriální hypertenze –1
272_278_Prehledovy clanek_Bonaventura.indd 276 72_278_Prehledovy clanek_Bonaventura.indd 276 21/07/2020 10:43:52 1/07/2020 10:43:52

J. Bonaventura et al. 277
stupem metod NGS tak byla postupně vystřídána vyšší 
specifi citou související s aplikací komplexních klasifi kač￾ních kritérií. Genetická data a klasifi kaci patogenních 
mutací z minulých dekád je vhodné periodicky revidovat 
v kontextu dostupných nových poznatků.19,25
Ve spolupráci Kardiologické kliniky a Ústavu biologie 
a lékařské genetiky 2. LF UK a FN v Motole byla prove￾dena genotypizace rozsáhlého souboru českých pacientů 
s HKMP a validace Mayo Score za použití nejnovějších kla￾sifi kačních kritérií patogenních variant dle ACMG.24 K mo￾lekulárně genetickému vyšetření byly použity panely ob￾sahující až 229 genů asociovaných s kardiovaskulárními 
onemocněními,24 které byly vytvořeny na zakázku. Celko￾vá výtěžnost genetického vyšetření činila pouhých 21 % 
pro P/LP varianty.24 Tuto nízkou výtěžnost si vysvětlujeme 
„konzervativním“ využitím ACMG kritérií patogenicity 
variant a prozatímním nedostatkem dat v mezinárodních 
databázích.19 Zároveň však tato data ukazují, že ne u kaž￾dého pacienta s HKMP musí být indikováno molekulárně 
genetické vyšetření. Použití Mayo Score se jeví v klinické 
praxi, kde je patrna limitace fi nančními prostředky, jako 
racionální. Při hodnotách Mayo Score ≥ 3 dosahuje výtěž￾nost molekulárně genetického vyšetření minimálně 50 %. 
Vzhledem k časové i dosavadní fi nanční náročnosti mo￾lekulárně genetického vyšetření tak lze pečlivou selekcí 
pacientů zamezit velkému množství negativních nebo ne￾jasných výsledků a nadužívání metody NGS.
Klinická interpretace a využití výstupů 
molekulárně genetického vyšetření
Důležitým faktorem v interpretaci nálezů je neúplná pe￾netrance a variabilní expresivita, která je pro HKMP typic￾ká. Není výjimkou, že naprosto identické mutace stejných 
genů i ve stejné rodině vedou ke zcela odlišnému fenoty￾pu. To naznačuje, že roli v dlouhodobém klinickém prů￾běhu onemocnění mají i jiné faktory než pouze mutace 
na úrovni sarkomerických proteinů. Tyto další genetické 
a epigenetické faktory, stejně jako modifi kace environ￾mentální, pravděpodobně hrají důležitou roli, kterou 
zatím neumíme uspokojivě charakterizovat. Pokud tedy 
hovoříme o HKMP jako o onemocnění s autosomálně do￾minantní mendelovskou dědičností, jedná se o charakte￾ristiku genetického „spouštěcího mechanismu“, kde poté 
hraje roli celá patogenetická kaskáda při rozvoji tohoto 
jinak komplexního onemocnění.26–28
V případě nálezu P/LP varianty DNA je možné v rámci 
kaskádového rodinného screeningu provést i její cílené 
vyšetření u příbuzných, a tak přesněji odhadnout riziko 
jejich postižení a nabídnout jim individualizovaný kardio￾logický screening (obr. 1, tabulky 2–5). Genetický scree￾ning VUS u příbuzných a jejich segregace s fenotypem 
může přispět k budoucí reklasifi kaci nalezených variant 
do jiných tříd patogenicity.19
Ideálním klinickým scénářem je situace, kdy specifi cká 
příčinná mutace (P/LP) u probanda není následně nalezena 
u prvostupňového příbuzného. Příbuzného je pak možno 
vyřadit z dispenzarizace, pravděpodobnost onemocnění je 
nízká. Vždy ale upozorňujeme pacienty na nutnost návště￾vy lékaře v případě rozvinutí symptomatologie (obr. 1).
Častou klinickou situací je negativní fenotyp příbuzné￾ho s nálezem patogenní mutace. Vzhledem k variabilní 
penetranci, která je věkově vázaná,29 je však nutno po￾kračovat v pravidelném klinickém sledování těchto jedin￾ců do věku 50 až 60 let.30 Nicméně nemáme k dispozici 
dostatek dat o vývoji onemocnění u asymptomatických 
nosičů mutací bez klinicky vyjádřeného fenotypu. Riziko 
náhlé srdeční smrti je u jedinců bez vyjádřené hypertrofi e 
obecně nízké. Stojíme tedy před otázkou, zda pouze na 
základě pozitivního genotypu bez vyjádřeného fenotypu 
(G+/F–) činit specifi cká doporučení a navrhovat omezení, 
např. u profesionálních atletů.31–33 Většina (G+/F-) pacien￾tů má totiž pravděpodobně příznivou prognózu.1,20,33,34
Kromě kardiologické kontroly v pravidelných intervalech 
Evropská asociace preventivní kardiologie (EAPC) nosi￾čům variant nedoporučuje velmi intenzivní sportovní ak￾tivitu na vrcholové úrovni.34
Senilní TTR amyloidóza
V současné době velmi zkoumaným onemocněním je tzv. 
senilní transthyretinová amyloidóza, u které se předpoklá￾dá relativně vysoká prevalence a poddiagnostikování cho￾roby v běžné populaci.36 Je nutné na ni myslet hlavně v pří￾padě manifestace onemocnění ve věku > 50 let, současně 
s vyjádřeným restriktivním typem plnění levé komory, vý￾znamně symptomatickou fi brilací síní a z osobní anamnézy 
zjištěným oboustranným syndromem karpálního tunelu, 
zúžením lumbálního kanálu či specifi cky rupturou šlachy 
m. deltoideus na paži. Jasnou diagnózu lze stanovit scinti￾grafi í pomocí 99mTc-DPD. Současné možnosti cílené terapie 
se zdají být úspěšné.7,36
Souhrn
Pro HKMP je charakteristická výrazná fenotypová i genoty￾pová heterogenita. Pacienti s HKMP by měli být komplex￾ně a mutidisciplinárně vyšetřeni, aby nebyly přehlédnuty 
některé syndromické formy s možností individualizované 
terapie. Kaskádový rodinný screening je zásadní. Potvrzení 
přítomnosti P/LP mutace u příbuzných prediktivním testo￾váním nemusí nutně znamenat rozvoj HKMP. 
Molekulárně genetické vyšetření nemusí být prove￾deno ve všech případech HKMP. Je vhodné především 
tam, kde je důvodné podezření na dědičnou syndromic￾kou formu HKMP nebo kde jsou přítomni příbuzní, kteří 
mají zájem o přesnější určení rizika onemocnění a jejich 
následné sledování. Bez ohledu na použitou metodu by 
měla molekulárně genetická analýza vždy zahrnovat nej￾častější sarkomerické geny a hlavní syndromické příčiny 
HKMP (tabulka 1). 
S moderními metodami přichází možnost vyšetření vel￾kého množství genů pomocí WES a WGS. Objem těchto 
dat, zejména interpretace VUS, si vyžaduje úzkou me￾zioborovou spolupráci a předpokládá vyšetření většího 
počtu příbuzných pro zvýšení validity nalezených variant 
DNA. Větší počet vyšetřených genů obvykle nezvyšuje 
pravděpodobnost záchytu P/LP mutací.
Dopad výsledků molekulárně genetického vyšetření 
na individualizaci léčby o pacienty je zatím omezen, platí 
pouze na některé formy střádavých onemocnění. Ukazuje 
se, že alkoholová septální ablace je efektivní u pacientů 
s HKMP bez ohledu na jejich genetickou příčinu.37
272_278_Prehledovy clanek_Bonaventura.indd 277 72_278_Prehledovy clanek_Bonaventura.indd 277 21/07/2020 10:43:52 1/07/2020 10:43:52

278 Komplexní přístup k pacientům s HKMP
Komplexní péče o pacienty s hypertrofi ckou kardiomyo￾patií vyžaduje úzkou mezioborovou spolupráci kardiologa, 
molekulárního genetika, klinického genetika, soudních lé￾kařů, dětských kardiologů apod. Proto by měla být vyhra￾zena expertním centrům s touto možností a odpovídající 
zkušeností v interpretaci genetického vyšetření.
Prohlášení autorů o možném střetu zájmů
Autoři nemají střet zájmů.
Financování
Podpořeno z programového projektu Ministerstva zdra￾votnictví ČR s reg. č. 15–34904A, NV18-02-00237 a z insti￾tucionální podpory FN v Motole č. 00064203. 
Literatura
 1. Elliott PM, Anastasakis A, Borger M, et al. 2014 ESC 
Guidelines on diagnosis and management of hypertrophic 
cardiomyopathy. Eur Heart J 2014;35:2733–2779. 
 2. Veselka J, Anavekar NS, Charron P. Hypertrophic obstructive 
cardiomyopathy. Lancet 2017;389:1253–1267. 
 3. Maron BJ, Doerer JJ, Haas TS, et al. Sudden Deaths in Young 
Competitive Athletes: Analysis of 1866 Deaths in the United 
States, 1980–2006. Circulation 2009;119:1085–1092. 
 4. Semsarian C, Ingles J, Maron MS, Maron BJ. New perspectives 
on the prevalence of hypertrophic cardiomyopathy. J Am Coll 
Cardiol 2015;65:1249–1254. 
 5. Richard P, Charron P, Carrier L, et al. Hypertrophic 
cardiomyopathy: Distribution of disease genes, spectrum of 
mutations, and implications for a molecular diagnosis strategy. 
Circulation 2003;107:2227–2232. 
 6. Gersh BJ, Maron BJ, Bonow RO, et al. 2011 ACCF/AHA 
guideline for the diagnosis and treatment of hypertrophic 
cardiomyopathy: A report of the American College of 
Cardiology Foundation/American Heart Association Task Force 
on Practice Guidelines. Circulation 2011;124:e783–e831. 
 7. Maurer MS, Schwartz JH, Gundapaneni B, et al. Tafamidis 
treatment for patients with transthyretin amyloid 
cardiomyopathy. N Engl J Med 2018;379:1007–1016. 
 8. Hershberger RE, Givertz MM, Ho CY, et al. Genetic Evaluation 
of Cardiomyopathy – A Heart Failure Society of America 
Practice Guideline. J Card Fail 2018;24:281–302. 
 9. McNally E, Dellefave L. Sarcomere mutations in cardiogenesis 
and ventricular noncompaction. Trends Cardiovasc Med 
2009;19:17–21. 
 10. Mogensen J, Kubo T, Duque M, et al. Idiopathic restrictive 
cardiomyopathy is part of the clinical expression of cardiac 
troponin I mutations. J Clin Invest 2003;111:209–216. 
 11. Rapezzi C, Arbustini E, Caforio A, et al. Diagnostic work-
-up in cardiomyopathies: bridging the gap between clinical 
phenotypes and fi nal diagnosis. A position statement from the 
ESC Working Group on Myocardial and Pericardial Diseases. 
Eur Heart J 2013;34:1448–1458. 
 12. Charron P, Arad M, Arbustini E, et al. Genetic counselling 
and testing in cardiomyopathies: a position statement of the 
European Society of Cardiology Working Group on Myocardial 
and Pericardial Diseases. Eur Heart J 2010;31:2715–2726. 
 13. Jensen MK, Havndrup O, Christiansen M, et al. Penetrance 
of hypertrophic cardiomyopathy in children and adolescents: 
a 12-year follow-up study of clinical screening and predictive 
genetic testing. Circulation 2013;127:48–54. 
 14. Cardoso B, Gomes I, Loureiro P, et al. Clinical and genetic 
diagnosis of familial hypertrophic cardiomyopathy: Results in 
pediatric cardiology. Rev Port Cardiol 2017;36:155–165. 
 15. Online Mendelian Inheritance in Man ®. www.omim.org.
 16. Orphanet. https://www.orpha.net/consor/cgi-bin/index.php.
 17. Fokstuen S, Munoz A, Melacini P, et al. Rapid detection of 
genetic variants in hypertrophic cardiomyopathy by custom 
DNA resequencing array in clinical practice. J Med Genet 
2011;48:572–576. 
 18. Meder B, Haas J, Keller A, et al. Targeted Next-Generation 
Sequencing for the Molecular Genetic Diagnostics of 
Cardiomyopathies. Circ Cardiovasc Genet 2011;4:110–122. 
 19. Richards S, Aziz N, Bale S, et al. Standards and guidelines for 
the interpretation of sequence variants: A joint consensus 
recommendation of the American College of Medical Genetics 
and Genomics and the Association for Molecular Pathology. 
Genet Med 2015;17:405–424. 
 20. Maron BJ. Clinical Course and Management of Hypertrophic 
Cardiomyopathy. N Engl J Med 2018;379:655–668. 
 21. Lahrouchi N, Raju H, Lodder EM, et al. The yield of 
postmortem genetic testing in sudden death cases with 
structural fi ndings at autopsy. Eur J Hum Genet 2020;28:
17–22. 
 22. Bos JM, Will ML, Gersh BJ, et al. Characterization of 
a phenotype-based genetic test prediction score for unrelated 
patients with hypertrophic cardiomyopathy. Mayo Clin Proc 
2014;89:727–737. 
 23. Amendola LM, Jarvik GP, Leo MC, et al. Performance of 
ACMG-AMP Variant-Interpretation Guidelines among Nine 
Laboratories in the Clinical Sequencing Exploratory Research 
Consortium. Am J Hum Genet 2016;98:1067–1076. 
 24. Bonaventura J, Norambuena P, Tomašov P, et al. The utility 
of the Mayo Score for predicting the yield of genetic testing 
in patients with hypertrophic cardiomyopathy. Arch Med Sci 
2019;15:641–649.
 25. Gilissen C, Hoischen A, Brunner HG, Veltman JA. Disease gene 
identifi cation strategies for exome sequencing. Eur J Hum 
Genet 2012;20:490–497. 
 26. Blankenburg R, Hackert K, Wurster S, et al. -Myosin heavy 
chain variant Val606Met causes very mild hypertrophic 
cardiomyopathy in mice, but exacerbates HCM phenotypes in 
mice carrying other HCM mutations. Circ Res 2014;115:
227–237. 
 27. Dorn GW, McNally EM, McNally E. Two strikes and you’re 
out: gene-gene mutation interactions in HCM. Circ Res 
2014;115:208–210. 
 28. Ingles J, Doolan A, Chiu C, et al. Compound and double 
mutations in patients with hypertrophic cardiomyopathy: 
implications for genetic testing and counselling. J Med Genet 
2005;42:e59. 
 29. Charron P, Carrier L, Dubourg O, et al. Penetrance of familial 
hypertrophic cardiomyopathy. Genet Couns 1997;8:107–114. 
 30. Richard P, Charron P, Carrier L, et al. Hypertrophic 
cardiomyopathy: Distribution of disease genes, spectrum of 
mutations, and implications for a molecular diagnosis strategy. 
Circulation 2003;107:2227–2232. 
 31. Ho CY. Genetics and clinical destiny: Improving care in 
hypertrophic cardiomyopathy. Circulation 2010;122:2430–2440. 
 32. Maron BJ, Maron MS, Semsarian C. Genetics of Hypertrophic 
Cardiomyopathy After 20 Years. J Am Coll Cardiol 
2012;60:705–715. 
 33. Maron BJ, Yeates L, Semsarian C. Clinical challenges of 
genotype positive (+) phenotype negative (–) family members 
in hypertrophic cardiomyopathy. Am J Cardiol 2011;107:
604–608. 
 34. Maurizi N, Michels M, Rowin EJ, et al. Clinical Course and 
Signifi cance of Hypertrophic Cardiomyopathy Without Left 
Ventricular Hypertrophy. Circulation 2019;139:830–833. 
 35. Pelliccia A, Solberg EE, Papadakis M, et al. Recommendations 
for participation in competitive and leisure time sport in 
athletes with cardiomyopathies, myocarditis, and pericarditis: 
position statement of the Sport Cardiology Section of the 
European Association of Preventive Cardiology (EAPC). Eur 
Heart J 2019;40:19–33. 
 36. Rigopoulos AG, Ali M, Abate E, et al. Advances in the diagnosis 
and treatment of transthyretin amyloidosis with cardiac 
involvement. Heart Fail Rev 2019;24:521–533.
 37. Bonaventura J, Norambuena P, Votýpka P, et al. Patients with 
hypertrophic obstructive cardiomyopathy after alcohol septal 
ablation have favorable long-term outcome irrespective of 
their genetic background. Cardiovasc Diagn Ther 2020;10:
193–200.
272_278_Prehledovy clanek_Bonaventura.indd 278 72_278_Prehledovy clanek_Bonaventura.indd 278 21/07/2020 10:43:53 1/07/2020 10:43:53

